DESCRIZIONE
       write()  scrive  fino a count byte dal buffer che inizia da buf nel file a cui
       fa riferimento il descrittore di file fd.

       Il numero di byte scritti potrebbe essere meno di count se, per  esempio,  non
       c'è  spazio  sufficiente sul supporto fisico sottostante, o se si raggiunge il
       limite della risorsa RLIMIT_FSIZE (vedere setrlimit(2)), o se  la  chiamata  è
       stata  interrotta  da  un handler di segnale dopo che ha scritto meno di count
       byte (vedere anche pipe(7)).

       Per un file che si può spostare (cioè un file a cui si può applicare lseek(2),
       per  esempio  un  file  regolare),  la scrittura viene eseguita all'offset del
       file, e l'offset del file viene incrementato dal numero di byte effettivamente
       scritti.  Se il file è stato aperto da open(2) con O_APPEND, l'offset del file
       viene prima impostato alla fine  del  file,  e  poi  scritto.  La  regolazione
       dell'offset  del  file  e  l'operazione  di  scrittura  vengono  eseguite come
       un'operazione atomica.

       POSIX richiede che una chiamata read(2)  avvenuta  dopo  l'esecuzione  di  una
       chiamata  write()  restituisca i nuovi dati. Notare che non tutti i filesystem
       sono conformi a POSIX.
